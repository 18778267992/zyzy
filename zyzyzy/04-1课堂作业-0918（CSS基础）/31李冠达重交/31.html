<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>唐诗没有三百首</title>
    <!-- <style type="text/css">
    h1{font-size: 26px; color: #0099ff; text-align: center; font-family: "宋体"}
    p{text-align: center; color: aqua; font-style: italic;}
    </style> -->
    <link rel="stylesheet" href="Mycss.css">
</head>
<body>
    <h1>春江花月夜</h1>
    <p><a href="#">张若虚</a></p>
    <P>春江潮水连海平，海上明月共潮生。</P>
    <P>滟滟随波千万里，何处春江无月明！</P>
    <P>江流宛转绕芳甸，月照花林皆似霰。</P>
    <P>空里流霜不觉飞，汀上白沙看不见。</P>
    <P>江天一色无纤尘，皎皎空中孤月轮。</P>
    <P>江畔何人初见月？江月何年初照人？</P>
    <P>人生代代无穷已，江月年年只相似。</P>
    <P>不知江月待何人，但见长江送流水。</P>
    <P>白云一片去悠悠，青枫浦上不胜愁。</P>
    <P>谁家今夜扁舟子？何处相思明月楼？</P>
    <P>可怜楼上月徘徊，应照离人妆镜台。</P>
    <P>玉户帘中卷不去，捣衣砧上拂还来。</P>
    <P>此时相望不相闻，愿逐月华流照君。</P>
    <P>鸿雁长飞光不度，鱼龙潜跃水成文。</P>
    <P>昨夜闲潭梦落花，可怜春半不还家。</P>
    <P>江水流春去欲尽，江潭落月复西斜。</P>
    <P>斜月沉沉藏海雾，碣石潇湘无限路。</P>
    <P>不知乘月几人归，落月摇情满江树。</P>
</body>
</html>